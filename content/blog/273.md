---
title: 居大不易，湘水殇灵
date: 2019-06-30
sidebar: 'auto'
categories:
  - 其他
tags:
  - 诗词
---

<p></p><p>《邻女》</p><blockquote><p>娉婷十五胜天仙，白日姮娥旱地莲。</p><p>何处闲教鹦鹉语，碧纱窗下绣床前。</p></blockquote><p><br></p><p>《留别》
</p><blockquote><p>秋凉卷朝簟，春暖撤夜衾。
</p><p>虽是无情物，欲别尚沉吟。
</p><p>况与有情别，别随情浅深。
</p><p>二年欢笑意，一旦东西心。
</p><p>独留诚可念，同行力不任。
</p><p>前事讵能料，后期谅难寻。
</p><p>唯有潺湲泪，不惜共沾襟。</p></blockquote>
<p></p><p><br></p><p>《寄湘灵》</p><blockquote><p>泪眼凌寒冻不流，每经高处即回头。</p><p>遥知别后西楼上，应凭栏杆独自愁。
</p></blockquote><p><br></p><p>《寒闺夜》</p><blockquote><p>夜半衾裯冷，孤眠懒未能。</p><p>笼香销尽火，巾泪滴成冰。</p><p>为惜影相伴，通宵不灭灯。
</p></blockquote><p><br></p><p>《长相思》</p><blockquote><p>九月西风兴，月冷露华凝。</p><p>思君秋夜长，一夜魂九升。</p><p>二月东风来，草拆花心开。</p><p>思君春日迟，一日肠九回。</p><p>妾住洛桥北，君住洛桥南。</p><p>十五即相识，今年二十三。</p><p>有如女萝草，生在松之侧。</p><p>蔓短枝苦高，萦回上不得。</p><p>人言人有愿，愿至天必成。</p><p>愿作远方兽，步步比肩行。</p><p>愿作深山木，枝枝连理生。
</p><p></p></blockquote><br><p></p><p>《潜别离》</p><blockquote><p>不得哭，潜别离。</p><p>不得语，暗相思。</p><p>两心之外无人知。</p><p>深笼夜锁独栖鸟，利剑春断连理枝。</p><p>河水虽浊有清日，乌头虽黑有白时。</p><p>惟有潜离与暗别，彼此甘心无后期。
</p></blockquote><p><br></p><p>《长恨歌》
</p><blockquote><p>在天愿作比翼鸟，在地愿为连理枝。&nbsp;<br></p><p>天长地久有时尽，此恨绵绵无绝期。</p></blockquote>
<p></p><p><br></p><p>《感秋寄远》</p><blockquote><p>惆怅时节晚，两情千里同。</p><p>离忧不散处，庭树正秋风。</p><p>燕影动归翼，蕙香销故丛。</p><p>佳期与芳岁，牢落两成空。
</p></blockquote><p><br></p><p>《冬至夜怀湘灵》</p><blockquote><p>艳质无由见，寒衾不可亲。</p><p>何堪最长夜，俱作独眠人。
</p></blockquote><p><br></p><p>《夜雨》
</p><blockquote><p>我有所念人，隔在远远乡。</p><p>我有所感事，结在深深肠。</p><p>乡远去不得，无日不瞻望。</p><p>肠深解不得，无夕不思量。</p><p>况此残灯夜，独宿在空堂。</p><p>秋天殊未晓，风雨正苍苍。</p><p>不学头陀法，前心安可忘？</p></blockquote>
<p></p><p><br></p><p>《逢旧》
</p><blockquote><p>我梳白发添新恨，君扫青蛾减旧容。
</p><p>应被傍人怪惆怅，少年离别老相逢。</p></blockquote>
<p></p><p><br></p><p>《感情》
</p><p></p><blockquote>中庭晒服玩，忽见故乡履。&nbsp;<p></p><p>昔赠我者谁，东邻婵娟子。</p><p>因思赠时语，特用结终始。&nbsp;</p><p>永愿如履綦，双行复双止。&nbsp;</p><p>自吾谪江郡，漂荡三千里。&nbsp;</p><p>为感长情人，提携同到此。&nbsp;</p><p>今朝一惆怅，反覆看未已。&nbsp;</p><p>人只履犹双，何曾得相似。&nbsp;</p><p>可嗟复可惜，锦表绣为里。&nbsp;</p><p>况经梅雨来，色黯花草死。</p></blockquote>
<p></p><p><br></p><p>《梦旧》
</p><p></p><blockquote>别来老大苦修道，炼得离心成死灰。
<p></p><p></p><p>平生忆念消磨尽，昨夜因何入梦来？</p></blockquote>
<p></p><p><br></p>

<br>

<center>  ·End·  </center>
